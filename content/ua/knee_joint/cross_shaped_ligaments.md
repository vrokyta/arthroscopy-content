---
title: Хрестоподібні зв'язки
url: '/ua/disease/knee_joint/cross_shaped_ligaments'
omit_header_text: true
type: page
menu:
  main:
    identifier: cross_shaped_ligaments
    parent: knee_joint
    name: Хрестоподібні зв'язки
    weight: 5
layout: privacy
---

**Хрестоподібні зв'язки** знаходяться в порожнині колінного суглоба, вони забезпечують стабільність кісток одна відносно
одної. До найбільш важливих зв'язок колінного суглоба відносяться:

- Хрестоподібні зв'язки, які утримують гомілку від зсуву допереду (передня хрестоподібна зв'язка) і дозаду (задня
хрестоподібна зв'язка); 
- Великогомілкова колатеральна зв'язка (внутрішня бічна зв'язка), яка утримує гомілку від відхилення дозовні; 
- Малогомілкова колатеральна зв'язка (зовнішня бічна зв'язка), яка утримує гомілку від відхилення досередини;

{{< img src="knee_joint/kol_sust_anatomy.jpg" >}}

**Передня хрестоподібна зв'язка (ПХЗ)** є однією із зв'язок, що найбільш часто піддається травмам у колінному суглобі,
вона знаходиться в самому центрі колінного суглоба. Передня хрестоподібна зв'язка починається від внутрішньої поверхні
латерального виростка стегнової кістки, проходячи через міжмищелкову вирізку прямує вниз, вперед і всередину,
прикріплюючись до переднього міжмищелкового поля великогомілкової кістки. Передня хрестоподібна зв'язка стабілізує
колінний суглоб і не дає гомілці надмірно зміщуватися вперед, а також утримує зовнішній мищелок великогомілкової кістки.

Крім того, що передня хрестоподібна зв'язка колінного суглоба виконує стабілізаційну функцію (утримує гомілку від зсуву
вперед і досередини), в ній є ще і нервові закінчення, які сигналізують про те, в якому положенні, зігнутому або
розігнутому знаходиться колінний суглоб.

Передня хрестоподібна зв'язка практично не має кровоносних судин.

Перпендикулярно передній хрестоподібній зв'язці дозаду від неї розташовується задня хрестоподібна зв'язка, і якщо
подивитися на ці зв'язки спереду, то можна побачити, як вони утворюють хрест, що й дало цим зв'язкам таку назву -
хрестоподібні зв'язки. Середня довжина передньої хрестоподібної зв'язки - 3 сантиметри, а ширина - 7-12 мм.

**Задня хрестоподібна зв'язка (ЗХЗ)** розташовується поруч перпендикулярно передній хрестоподібній зв'язці, утворюючи
хрестоподібну структуру в самому центрі суглоба. Вона стабілізує колінний суглоб, і утримує гомілку від зсуву дозаду.

Пошкодження і розрив передньої хрестоподібної зв'язки є дуже поширеною травмою.


