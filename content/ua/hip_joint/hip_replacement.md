---
title: Ендопротезування кульшового суглоба
url: '/ua/hip_joint/hip_replacement'
omit_header_text: true
type: page
menu:
  main:
    identifier: hip_replacement
    parent: hip_joint
    name: Ендопротезування кульшового суглоба
    weight: 8
layout: privacy
---

**Ендопротезування кульшового суглоба** є ефективним і часто єдиним способом відновлення втраченої функції кінцівки.
Тотальне, тобто заміна всіх компонентів суглоба, ендопротезування є методом вибору при лікуванні наступних хвороб:

- Хвороба Бехтєрєва (з переважним ураженням кульшових суглобів); 
- Дегенеративно-дистрофічні захворювання (артрози-артрити); 
- Ревматоїдний поліартрит; 
- Асептичний некроз голівки стегна; 
- Несправжні суглоби шийки стегна і незрощенні переломи шийки стегна.

Ендопротезування кульшового суглоба є точним хірургічним втручанням, метою якого є повернути вам рухливий безболісний
суглоб, що дозволяє повернутися до звичного життя. Розвиток технічного прогресу призвело до появи матеріалів, що можуть
замінити зношений суглоб штучним. Так само як і нормальний кульшовий суглоб, штучний складається з круглої голівки і
увігнутої западини, в якій головка і обертається, дозволяючи здійснити нормальний об'єм рухів. Для кожного конкретного
випадку підбирається відповідний протез.

{{< img src="hip_joint/endoprotez_taza.jpg" >}}

**Консультація.** Під час консультації лікар визначає покази та протипокази до ендопротезування суглоба, проводить
необхідні дослідження і підбір відповідного протеза. Рентгенологічне дослідження дозволить з'ясувати ступінь зношеності
суглоба, зробити необхідні вимірювання.

**Перед операцією.** До операції пацієнт проходить повне клінічне обстеження (здача аналізів, консультації фахівців,
огляд анестезіолога). Госпіталізація пацієнта за 1 - 2 дні до операції.

**Операція.** У стандартних випадках імплантація штучного суглоба триває 2 - 3 години. Під час операції проводяться
заходи щодо профілактики інфекційних ускладнень, при необхідності поповнення крововтрати, дренування рани з метою
профілактики скупчення крові.

**Після операції.** В післяопераційному періоді триває введення антибіотиків, знеболювальних засобів, симптоматичне
лікування. Між ногами укладається валик, що утримує оперовану кінцівку в правильному положенні.

**Реабілітація в стаціонарі.** Активізація в ліжку дозволяється вже на 1-шу добу після операції. З другого дня можна
сідати в ліжку, починати статичні вправи для м'язів кінцівки, виконувати дихальну гімнастику. Ходьба з дозованим
навантаженням на оперовану кінцівку і додатковою опорою (милиці, манеж) можлива вже з 3-ї доби. Шви знімають на 10 - 12
добу.

**Виписка додому.** Виписка проводиться через 10 - 12 днів після операції. Слід продовжувати реабілітаційні заходи,
строго дотримуючись рекомендацій лікаря. При необхідності можлива госпіталізація в реабілітаційний центр для відновлення
під керівництвом фахівців - реабілітологів. Обмеження у фізичному навантаженні на оперовану кінцівку слід дотримуватися
протягом 6 - 8 тижнів від операції, протягом цього часу рекомендується використання додаткової опори.
